# «HDL-HELP»

Δημιουργία ενός οδηγού υποβοήθησης για την εισαγωγή του χρήστη στον σχεδιασμό
κυκλωμάτων σε FPGAs

ΑΝΤΙΚΕΙΜΕΝΟ ΕΡΓΟΥ
=================

Τα ολοκληρωμένα κυκλώματα επαναδιατασσόμενης λογικής (Field-Programmable Gate
Arrays, FPGAs) επιτρέπουν τον σχεδιασμό και υλοποίηση οποιουδήποτε ολοκληρωμένου
κυκλώματος. Τα FPGAs είναι ουσιαστικά προγραμματιζόμενα τσιπάκια τα οποία
μπορούν να προσομοιώσουν την ζητούμενη λειτουργία του κυκλώματος hardware. Το
μόνο που απαιτείται είναι η περιγραφή του κυκλώματος με τη χρήση γλώσσας
περιγραφής υλικού (Hardware Description Language, HDL). Επομένως, σε μικρές
εφαρμογές η χρήση των FPGAs μπορεί να δώσει γρήγορα ένα πρότυπο και πλήρως
λειτουργικό κύκλωμα του ζητούμενου hardware.

Ο πιο απλός τρόπος για την εξοικείωση στον σχεδιασμό κυκλωμάτων με FPGAs είναι η
χρήση των εκπαιδευτικών πλακετών που παρέχονται από τους κατασκευαστές (βλ.
εικόνα) καθώς εκτός από το FPGA chip περιέχουν και ένα μεγάλο σύνολο
περιφερειακών (μνήμες και Ι/Ο συσκευές) για την εκτέλεση μικρών εφαρμογών.

![](<readme_image.png>)

*Η εκπαιδευτική πλακέτα για τον σχεδιασμό και τη εκτέλεση ολοκληρωμένων
κυκλωμάτων DE1 από την Altera.*

Σκοπός του συγκεκριμένου έργου είναι η δημιουργία ενός οδηγού υποβοήθησης για
την εισαγωγή του χρήστη στον σχεδιασμό κυκλωμάτων σε FPGAs και την γνωριμία του
με τα αντίστοιχα EDA & Design tools. Για την καλύτερη αφομοίωση των εισαγωγικών
στην σχεδίαση και χρήση των εργαλείων, θα παρουσιαστεί ο κώδικας HDL από βασικά
υποκυκλώματα που επιτρέπουν την εισαγωγή και εξαγωγή δεδομένων από τα
περιφερειακά μιας FPGA πλακέτας (με πλήρη επεξήγηση) και θα δοθούν δύο
ενδεικτικά παραδείγματα λειτουργικών κυκλωμάτων (κώδικας + σχόλια).

Κατά τον σχεδιασμό των εκπαιδευτικών κυκλωμάτων θα χρησιμοποιηθούν components
από το αποθετήριο κώδικα της Μονάδας Αριστείας ΕΛΛ/ΛΑΚ Ιωαννίνων
(https://github.com/ioa-maellak/FPGA\_controllers\_and\_more/).

ΤΕΧΝΙΚΑ ΜΕΣΑ
============

Η υλοποίηση των κυκλωμάτων γίνεται με την χρήση VHDL και του λογισμικού Quartus
II της  Altera (https://www.altera.com/). Το τελικά αρχεία θα καλύπτουν τις
βασικές κατευθύνσεις του έργου και τα εκπαιδευτικά κυκλώματα, όπως αυτά
περιγράφηκαν παραπάνω. Η επαλήθευση των κυκλωμάτων σε αυτό το έργο έγινε με τη
χρήση της πλακέτας DE1 από την Altera.

Wiki
====

Για περισσότερες πληροφορίες σχετικά με τα στάδια σχεδίασης και ανάπτυξης των
εκπαιδευτικών κυκλωμάτων σε VHDL, θα αναρτώνται στα περιεχόμενα του Wiki του
repository οι αντίστοιχες ενότητες μετά την ολοκλήρωση βασικών τμημάτων του
έργου. Eντός του Wiki είναι διαθέσιμες αναλυτικές οδηγίες σχεδίασης των βασικών
υποκυκλωμάτων και παρουσιάζεται βήμα προς βήμα η ανάπτυξη του κώδικα,
προβάλλοντας καλές πρακτικές σχεδίασης ολοκληρωμένων κυκλωμάτων.

Issues
======

Στην καρτέλα Issues μπορούν οι ενδιαφερόμενοι που θέλουν να συνεισφέρουν στην
ανάπτυξη των εκπαιδευτικών κυκλωμάτων, να εγγράφουν τις παρατηρήσεις τους
σχετικά με προβλήματα που διαπιστώνουν (είτε αφορούν τον κώδικα, είτε τις
μεθόδους ανάλυσης από τα EDA εργαλεία) ή προτάσεις για τη βελτίωσή τους. Στην
καρτέλα αυτή θα εισαχθούν οι προτάσεις και τα σχόλια βελτίωσης που θα προκύψουν
κατά την παρουσίαση της τελικής έκδοσης της εφαρμογής.

Αρχεία VHDL
===========

Στο φάκελο “FPGA controller” υπάρχουν τα αρχεία που σχετίζονται με την ανάπτυξη
των δύο βασικών ελεγκτών πληκτρολογίου και οθόνης. Στο φάκελο “Ex1 - Παιχνίδι
Τρίλιζας” υπάρχουν όλα τα απαραίτητα αρχεία για τη σχεδίαση του πρώτου
εκπαιδευτικού κυκλώματος, του παιχνιδιού της τρίλιζας. Στο φάκελο “Ex2 -
Χρωματισμός οθόνης” υπάρχουν όλα τα απαραίτητα αρχεία για τη σχεδίαση του
δεύτερου εκπαιδευτικού κυκλώματος, του χρωματισμού των pixel της οθόνης με τα
τρία βασικά χρώματα. Στο φάκελο “Presentation” είναι αναρτημένη η παρουσίαση που
πραγματοποιήθηκε στα πλαίσια της προώθησης του έργου.
